---
permalink: /anm_ro/
title: "Despre ANM"
---

Administrația Națională de Meteorologie emite avertizări pentru public și autoritățile de gestionare a dezastrelor, în caz de fenomene meteorologice severe și, de asemenea, este furnizor de servicii științifice și tehnice și partener competent și de încredere pentru entitățile publice și private. Administrația Națională de Meteorologie este implicată activ în proiecte de cercetare naționale și internaționale, respectiv în educație și formare. În prezent România cooperează cu Centrul european pentru prognoze meteorologice pe termen mediu (ECMWF), este membru al programului radar OPERA al EUMETNET, iar începând cu 2010, este stat membru complet al Organizației Europene pentru Exploatarea Sateliților Meteorologici (EUMETSAT). Printre obiectivele principale ale ANM este implicarea susținută în modernizarea capacităților de detectare în timp real și facilitarea schimbului de date la nivel local, regional și global.

Echipa de cercetare a Administrației Naționale de Meteorologie, implicată în proiectul WeaMyL, este multidisciplinară, cu expertiză în cercetarea vremii severe, meteorologie radar și satelitară, prelucrarea și analiza datelor meteorologice, prognoza vremii, cercetarea și serviciile climatice. Din această echipă fac parte:

* Dr. Sorin Burcea

  Dr. Sorin Burcea este cercetător științific la Administrația Națională de Meteorologie, București, România. Activitatea sa se concentrează pe meteorologia radar, iar principalele sale domenii de interes cuprind climatologia furtunilor bazată pe radar,evaluarea riscului meteorologic sever, estimarea cantitativă a precipitațiilor radar, calitatea datelor meteo radarși algoritmi de procesare.
[Profil Research Gate](https://www.researchgate.net/profile/Sorin-Burcea)
* Eugen Mihuleț, meteorolog previzionist
* Dr. Gabriela Băncilă
* Dr. Andrei Diamandi
* Oana Nicola, cercetător
* Dr. Alexandru Dumitrescu
* Dr. Marius Bîrsan
* Meda Andrei, meteorolog previzionist
* Udo Reckerth, meteorolog previzionist
* Cristian Grecu, meteorolog previzionist
* Cristina Blaga, meteorolog previzionist
* Adela Mitea, meteorolog previzionist
* Gabriela Harpa, meteorolog previzionist
* Narcisa Milian, meteorolog previzionist
